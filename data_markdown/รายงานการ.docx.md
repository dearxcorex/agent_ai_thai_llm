# รายงานการประชุม

คณะกรรมการจัดทำแบบรูปรายการ งานก่อสร้างโรงจอดรถยนต์ จำนวน 1 งาน

ครั้งที่ 1/2568 ในวันศุกร์ที่ 24 มกราคม 2568 เวลา 13.30 น.

ณ ห้องประชุม สำนักงาน กสทช. เขต ๒3

ผู้เข้าประชุม

คณะกรรมการจัดทำแบบรูปรายการ งานก่อสร้างโรงจอดรถยนต์ จำนวน 1 งาน

รายชื่อผู้เข้าประชุม

ผู้เข้าร่วมประชุม

รายชื่อผู้เข้าประชุม

เริ่มประชุมเวลา  13.30 น.

ประธาน กล่าวเปิดการประชุม ตามระเบียบวาระ ดังนี้

ระเบียบวาระที่ ๑ เรื่องที่ประธานแจ้งให้ที่ประชุมทราบ

1.1 คำสั่งสำนักงาน กสทช. ที่ 26.01/2568 ลงวันที่ 10 มกราคม 2568 เรื่อง แต่งตั้งคณะกรรมการจัดทำแบบรูปรายการงานก่อสร้างโรงจอดรถยนต์ จำนวน 1 งาน โดยมีองค์ประกอบและอำนาจหน้าที่ ดังต่อไปนี้

1.1.1 องค์ประกอบ

1) นางสาวธันยพัฒน์	ภาดาเพิ่มผลสมบัติ	ประธานกรรมการ

2) นางสาวภริตา	วิศษ	กรรมการ

3) นายวิทวัส	ตั้งประเสริฐ 	กรรมการและเลขานุการ

1.1.2 อำนาจหน้าที่

ให้คณะกรรมการมีอำนาจหน้าที่จัดทำแบบรูปรายการงานก่อสร้างโรงจอดรถยนต์ จำนวน 
1 งาน โดยให้ดำเนินการให้แล้วเสร็จภายใน 90 วันทำการ นับตั้งแต่วันที่ประธานกรรมการรับทราบคำสั่ง

มติที่ประชุม	รับทราบตามที่ประธานแจ้ง

ระเบียบวาระที่ ๒ เรื่องรับรองรายงานการประชุม

มติที่ประชุม  	ไม่มีรับรองรายงานการประชุม เนื่องจากเป็นการประชุมครั้งแรก

ระเบียบวาระที่ ๓ เรื่องเสนอเพื่อทราบและพิจารณา

3.1 การจัดทำแบบรูปรายการงานก่อสร้างโรงจอดรถยนต์ จำนวน 1 งาน

3.1.1 ประธานแจ้งว่า สำนักงาน กสทช.เขต 23 ได้รับจัดสรรเงินงบประมาณรายจ่ายประจำปี 2568 รายจ่ายเกี่ยวกับครุภัณฑ์ ที่ดิน และสิ่งก่อสร้าง หมวดสิ่งก่อสร้าง รายการโรงจอดรถยนต์จำนวน 1 งาน วงเงินงบประมาณจำนวนเงิน 625,000.00.-บาท (หกแสนสองหมื่นห้าพันบาทถ้วน) 
และคณะกรรมการจัดทำแบบรูปรายการฯ ดำเนินการจัดทำขอบเขตของงานจ้างก่อสร้าง (Terms of Reference : TOR) เรียบร้อยแล้ว โดยองค์ประกอบในการจัดทำขอบเขตของงานจ้างก่อสร้าง (Terms of Reference : TOR) ประกอบด้วย

1) ความเป็นมา

2) วัตถุประสงค์

3) คุณสมบัติของผู้ยื่นข้อเสนอ

4) แบบรูปรายการและรายละเอียด

5) ระยะเวลาดำเนินงาน

6) หลักเกณฑ์ในการพิจารณาข้อเสนอ

7) วงเงินงบประมาณ

8) งวดงานและงวดการจ่ายเงินและเงื่อนไขการชำระเงิน

9) อัตราค่าปรับ

10) การกำหนดระยะเวลารับประกันความชำรุดบกพร่อง

โดยให้มีภาคผนวกแนบท้ายตามข้อ 3) รายละเอียดคุณสมบัติของผู้ยื่นข้อเสนอ กรณีการจัดจ้าง วิธีประกวดราคาอิเล็กทรอนิกส์ (e-bidding)

3.1.2 ประธานชี้แจงในที่ประชุม กรณีแบบรูปรายการและรายละเอียด ตามข้อ 4) การกำหนดแบบรูปรายการและรายละเอียดงานก่อสร้างฯ ผู้รับจ้างจะต้องดำเนินการก่อสร้างโรงจอดรถยนต์ของสำนักงาน กสทช. เขต 23 จำนวน 1 งาน แบบรูปรายการและรายละเอียดงานก่อสร้างโรงจอดรถยนต์ของสำนักงาน กสทช. เขต 23  ตามเอกสารแนบท้ายขอบเขตของงาน โดยสำนักงานโยธาธิการและผังเมืองจังหวัดนครราชสีมา เป็นผู้สำรวจออกแบบก่อสร้าง เลขที่ สยผจ.นม. 06/๒๕67  จำนวน 10 แผ่น และแบบก่อสร้างและรายการประกอบแบบก่อสร้าง จำนวน 10 แผ่น โดยผู้รับจ้างจะต้องดำเนินการก่อสร้างโรงจอดรถยนต์
ของสำนักงาน กสทช. เขต 23 ณ ที่ตั้งเลขที่ 15 หมู่ 12 ตำบลธงชัยเหนือ  อำเภอปักธงชัย จังหวัดนครราชสีมา จำนวน 1 งาน

3.1.3 กรรมการจากโยธาธิการและผังเมืองจังหวัดนครราชสีมา ได้กำหนดเรื่องพัสดุประเภทวัสดุหรือครุภัณฑ์ที่จะใช้งานก่อสร้าง ต้องเป็นพัสดุที่ผลิตภายในประเทศ ไม่น้อยกว่าร้อยละ 60 ของค่าพัสดุที่ใช้งานก่อสร้างตามสัญญา โดยให้พิจารณาเหล็กที่ใช้ในงานก่อสร้างก่อนต้องใช้เหล็กที่ผลิตภายในประเทศไม่น้อยกว่าร้อยละ 90 ของปริมาณเหล็กที่ใช้ในงานก่อสร้างทั้งหมดตามสัญญา และผู้รับจ้างต้องจัดทำแผนการใช้พัสดุดังกล่าวตามแบบที่กำหนดแนบท้ายขอบเขตของงานนี้ในภาคผนวก 2 ส่งให้ผู้ว่าจ้างภายใน 60 วันนับถัดจากวันลงนามในสัญญา

3.1.4 กรรมการจากโยธาธิการและผังเมืองจังหวัดนครราชสีมาได้เสนอ กรณีการกำหนดระยะเวลาการส่งมอบงวดงาน งวดการจ่ายเงินและเงื่อนไขการชำระเงิน ให้ผู้รับจ้างจะต้องดำเนินการก่อสร้างโรงจอดรถยนต์ จำนวน 1 งาน ตามรายละเอียดขอบเขตของงานและแบบรูปรายการก่อสร้างฯ และส่งมอบงาน 
ควรแบ่งเป็นจำนวน 3 งวด โดยมีรายละเอียดงานที่ต้องดำเนินงาน ระยะเวลาส่งมอบงวดงาน และอัตราค่าจ้าง
แต่ละงวด นอกจากนี้ ให้ทำการก่อสร้างส่วนอื่นๆ ที่เหลือทั้งหมดให้ครบถ้วนตามรูปแบบรายการก่อสร้างฯ
แล้วเสร็จ พร้อมทั้งเก็บเศษขยะเศษไม้และทำความสะอาดพื้นที่บริเวณสถานที่ก่อสร้างทั้งหมดให้เรียบร้อยแล้วเสร็จ พร้อมส่งมอบงานให้คณะกรรมการตรวจรับพัสดุตรวจรับไว้ถูกต้องตามสัญญาจ้าง ภายในระยะเวลาแล้วเสร็จภายใน 12๐ วัน นับถัดจากวันลงนามในสัญญา

ประธาน มอบหมายให้เลขานุการ ประสานกับส่วนงานอำนวยการ สำนักงาน กสทช. เขต 23 ดำเนินการตามระเบียบพัสดุที่เกี่ยวข้องต่อไป

มติที่ประชุม	รับทราบและเห็นชอบการจัดทำแบบรูปรายการงานก่อสร้างฯ และมอบหมายให้เลขานุการ และส่วนงานอำนวยการ สำนักงาน กสทช. เขต 23 ดำเนินการในส่วนเกี่ยวข้องต่อไป

ระเบียบวาระที่ ๔ เรื่องอื่น ๆ พิจารณา

มติที่ประชุม                 -

เลิกประชุมเวลา ๑5.00 น.