# หนังสือภายนอก
## เชิญตรวร่วม
เรื่อง ขอเรียนเชิญร่วมตรวจสอบสัญญาณรบกวนการให้บริการระบบ ๔G คลื่นความถี่ ๗๐๐ MHz
ในพื้นที่จังหวัดบุรีรัมย์

เรียน ผู้จัดการออกแบบและดูแลระบบคลื่นสื่อสารโทรคมนาคม ภาคตะวันออกเฉียงเหนือตอนล่าง
บริษัท ทรู มูฟ เอช ยูนิเวอร์แซล คอมมิวนิเคชั่น จํากัด

อ้างถึง หนังสือบริษัท ทรู มูฟ เอช ยูนิเวอร์แซล คอมมิวนิเคชั่น จํากัด ที่ TUC/NOE๒/๒๐๒๕/JAN/๐๐๑
ลงวันที่ ๑๖ มกราคม ๒๕๖๘

ตามหนังสือที่อ้างถึง บริษัท ทรู มูฟ เอช ยูนิเวอร์แซล คอมมิวนิเคชั่น จํากัด ประสบปัญหา
ด้านคุณภาพการให้บริการโทรศัพท์เคลื่อนที่ระบบ ๗๐๐ MHz ในพื้นที่จังหวัดบุรีรัมย์ Site: BRR๖๔๙๖
(๑๔.๙๒๔๗๙๑ ๑๐๓.๐๘๐๗๗๑) ตําบลเสม็ด อําเภอเมืองบุรีรัมย์ จังหวัดบุรีรัมย์ ซึ่งคาดว่าอาจจะเกิดจาก
อุปกรณ์ส่งสัญญาณวิทยุของจังหวัดบุรีรัมย์ ความละเอียดแจ้งแล้ว นั้น

สํานักงาน กสทช. เขต ๒๓ ขอเรียนว่า ในวันที่ ๒๓ มกราคม ๒๕๖๘ ได้ดําเนินการตรวจสอบ
บริเวณโดยรอบพื้นที่ร้องเรียนในเบื้องต้นแล้ว พบว่า มีการแพร่คลื่นความถี่ ในฮาโมนิกส์ที่ ๗ ของคลื่นความถี่
๑๐๐.๗๕ MHz ซึ่งเป็นคลื่นความถี่ใช้งานของสถานีวิทยุกระจายเสียงแห่งประเทศไทย จังหวัดบุรีรัมย์

ในการนี้ เพื่อให้การตรวจสอบและการดําเนินการแก้ไขปัญหาการรบกวนเป็นไปด้วยความ
เรียบร้อย สํานักงาน กสทช. เขต ๒๓ ขอนัดหมายและเรียนเชิญท่าน และ/หรือ ผู้แทน ตรวจสอบสัญญาณ
รบกวนการให้บริการระบบ ๔G คลื่นความถี่ ๗๐๐ MHz ร่วมกับสํานักงาน กสทช. เขต ๒๓ และผู้แทนจาก
สํานักงานกิจการกระจายเสียง กิจการโทรทัศน์ และกิจการโทรคมนาคม กองทัพบก ในวันที่ ๓๐ มกราคม
๒๕๖๘ ณ สถานีวิทยุกระจายเสียงแห่งประเทศไทย จังหวัดบุรีรัมย์

จึงเรียนมาเพื่อโปรดพิจารณาให้ความอนุเคราะห์เข้าร่วมการตรวจสอบต่อไป

ขอแสดงความนับถือ