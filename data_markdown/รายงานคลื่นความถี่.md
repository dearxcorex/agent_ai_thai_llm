# ตัวอย่างรายงานตรวจคลื่นความถี่
## รายงานพบการใช้ความถี่ผิดกฏหมาย
เรียน	อภภ. 2
๑. เรื่องเดิม
ตามหนังสือ ศูนย์รับแจ้งเหตุฉุกเฉิน 191 ตำรวจภูธรจังหวัดชัยภูมิ ที่   ลงวันที่ 19 เมษายน 2566 แจ้งว่า ตั้งแต่เดือนมกราคม 2566 ได้มีบุคคลไม่ทราบชื่อ – สกุล และที่อยู่อาศัย เข้ามาใช้คลื่นความถี่วิทยุสื่อสารในความถี่ของศูนย์รับแจ้งเหตุฉุกเฉิน 191 ตำรวจภูธรจังหวัดชัยภูมิ  ความถี่วิทยุ 152.925 MHz ความถี่หลัก  และความถี่วิทยุ  153.450 MHz ความถี่รอง  โดยได้มีการแอบเฝ้าฟังการสื่อสารทางราชการ พูดแทรก ก่อกวน ความละเอียดทราบแล้วนั้น
๒. ข้อเท็จจริง
สำนักงาน กสทช. เขต 23 ได้มอบหมายให้ส่วนตรวจสอบและกำกับดูแล ดำเนินการตรวจสอบการใช้ความถี่วิทยุที่ได้รับแจ้งปัญหาการรบกวนคลื่นความถี่ 152.925 MHz และ 153.450 MHz  มีรายละเอียดดังนี้ 
2.1	ตรวจสอบด้วยสถานีตรวจสอบระบบควบคุมระยะไกลและรถยนต์ตรวจสอบคลื่นความถี่แบบชี้ทิศ ระหว่างวันที่ 9 – 24 พฤษภาคม 2566 
2.2	ลงพื้นที่ตรวจสอบ ณ จังหวัดชัยภูมิ ในห้วงระยะเวลา ดังนี้
	2.2.1	ระหว่างวันที่ 11 – 12 พฤษภาคม 2566
	2.2.2	ในวันที่ 16 พฤษภาคม 2566 
	2.2.3	ระหว่างวันที่ 18 – 19 พฤษภาคม 2566 
	2.2.4	ระหว่างวันที่ 22 – 24 พฤษภาคม 2566
2.3	การตรวจสอบด้วยสถานีตรวจสอบระบบควบคุมระยะไกล พร้อมด้วยการลงพื้นที่ตรวจสอบ ณ จังหวัดชัยภูมิ ในวันที่ 24 พฤษภาคม 2566  ได้ตรวจพบการรบกวนการใช้งานคลื่นความถี่ 153.450 MHz  จึงได้ดำเนินการชี้ทิศเพื่อหาจุดพิกัดผู้ใช้งานการรบกวนคลื่นความถี่ดังกล่าว พบว่าอยู่บริเวณร้านสะดวกซื้อ 7 – Eleven สาขาหนองปลาเฒ่า ตำบลในเมือง อำเภอเมือง จังหวัดชัยภูมิ พิกัด   สำนักงาน กสทช. เขต 23 จึงได้ประสานเจ้าหน้าที่ตำรวจภูธรจังหวัดชัยภูมิ เพื่อเข้าตรวจค้น โดยได้พบชายใช้วิทยุคมนาคมมือถือแบบพกพา ใช้คลื่นความถี่ 153.450 MHz  ซึ่งทราบชื่อภายหลัง ชื่อนาย และเจ้าหน้าที่ตำรวจได้นำตัวบุคคลดังกล่าวไปดำเนินการตามกฎหมายต่อไป

## รายงานรับเสด็จ
เรียน	อภภ. 2
๑. เรื่องเดิม
ตามหนังสือ สำนักงานจังหวัดนครราชสีมา ที่ นม 0017.3/ว 2107 ลงวันที่ 
3 เมษายน 2567 เรื่อง เตรียมรับเสด็จฯ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เพื่อถวายความปลอดภัยด้านการสื่อสาร เนื่องด้วยสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินไปพระราชทานเข็มที่ระลึกแก่ผู้บริจาคโลหิตครบ 36 ครั้ง และ 108 ครั้ง ของเหล่ากาชาดจังหวัด ภาค 5 ในวันพฤหัสบดีที่ 11 เมษายน 2567 ณ ห้างสรรพสินค้าเดอะมอลล์ นครราชสีมา อำเภอเมืองนครราชสีมา จังหวัดนครราชสีมา (เป็นการส่วนพระองค์) นั้น  
		ในการนี้ เพื่อให้การเตรียมการรับเสด็จฯ เป็นไปด้วยความเรียบร้อยและสมพระเกียรติ จังหวัดนครราชสีมา จึงมอบหมายภารกิจให้หน่วยงานที่เกี่ยวข้องดำเนินการ ความละเอียดแจ้งแล้ว  นั้น
๒. ข้อเท็จจริง
สำนักงาน กสทช. เขต 23 ได้มอบหมายให้นางสาวธันยพัฒน์ ภาดาเพิ่มผลสมบัติ นตป. ก1 พร้อมด้วย นายภูวกฤต พลชิงชัย นตป. ก2, นายทศคุณ ยิ่งวัฒนาถาวร นตป. ก3 และนายธนกฤต ชื่นฉิมพลี ลูกจ้างชั่วคราว ดำเนินการตรวจสอบการใช้ความถี่วิทยุเพื่อป้องกันไม่ให้เกิดปัญหาการรบกวนคลื่นความถี่ 152.75 MHz ที่ใช้ในการถวายความปลอดภัยด้านสื่อสารดังกล่าวแล้ว สรุปได้ดังนี้
2.1 ได้ประสานการดำเนินการกับกองอำนวยการร่วมถวายความปลอดภัยประจำพื้นที่ เมื่อวันที่ 9 เมษายน 2567 แจ้งว่า มีความประสงค์ให้สำนักงาน กสทช. เขต 23 ประสานผู้ให้บริการเคเบิ้ลทีวีท้องถิ่นในเขตอำเภอเมืองนครราชสีมา จังหวัดนครราชสีมา ในการระงับการใช้งานช่องเคเบิ้ลทีวี S7 ความถี่คลื่นพาห์ภาพ 147.25 MHz ความถี่คลื่นพาห์เสียง 152.75 MHz เพื่อไม่ให้มีการรั่วไหลของสัญญาณเข้ามารบกวนความถี่ 152.75 MHz ตามเส้นทางเสด็จและเส้นทางหรือสถานที่อื่นๆ ที่ใช้ในการถวายความปลอดภัยด้านสื่อสาร และขอให้ตรวจสอบการใช้งานคลื่นความถี่ของหน่วยงานต่างๆ ในระหว่างทรงปฏิบัติพระราชกรณียกิจ เพื่อเป็นการป้องกันการรบกวนด้วย
2.2 ได้ประสานงานกับผู้ประกอบการเคเบิ้ลทีวีในพื้นที่อำเภอเมืองนครราชสีมา จังหวัดนครราชสีมา เพื่อให้ระงับการใช้งานช่องความถี่เคเบิ้ลทีวี S7 ระหว่างวันที่ 9 – 11 เมษายน 2567 จนกว่าจะเสร็จสิ้นพระราชกรณียกิจ ซึ่งทางผู้ประกอบการได้ให้ความร่วมมือในการระงับการใช้งานช่องเคเบิ้ลทีวี S7 ซึ่งจากการตรวจสอบไม่พบการรั่วไหลของสัญญาณรบกวนช่องความถี่ 152.75 MHz

2.3 วันที่ 11 เมษายน 2567 ก่อนที่จะถึงกำหนดเสด็จผ่านเส้นทางเพื่อไปทรงปฏิบัติพระราชกรณียกิจ ได้ดำเนินการตรวจสอบตามเส้นทางเสด็จและสถานที่อื่นๆ ในเขตอำเภอเมืองนครราชสีมา จังหวัดนครราชสีมา โดยเมื่อตรวจสอบไม่พบปัญหาการรบกวนและไม่พบการรั่วไหลของสัญญาณเคเบิ้ลทีวีแล้ว จึงได้เข้าเตรียมพร้อม ณ บริเวณพื้นที่ปฏิบัติพระราชกรณียกิจ เพื่อตรวจสอบเฝ้าระวังปัญหาการรบกวน จนเสร็จสิ้นภารกิจ ผลการตรวจสอบไม่พบปัญหาการรบกวนแต่ย่างใด


## รายงานตรวจจัดสรร
บันทึกข้อความ
หน่วยงาน    สำนักงาน กสทช. เขต ๒3	ส่วนตรวจสอบและกำกับดูแล	โทร. ๔34๘	   
ที่	สทช 2203.3/  					  วันที่          กุมภาพันธ์ ๒๕๖7		
เรื่อง	รายงานผลการตรวจสอบการใช้คลื่นความถี่เพื่อประกอบการพิจารณาจัดสรรคลื่นความถี่
เรียน	อภภ. 2  	
๑.  เรื่องเดิม
	ตามบันทึก ด่วนที่สุด สำนักการอนุญาตวิทยุคมนาคม 1 (คท. 1)  ที่ สทช ๒๔09/131       ลงวันที่ 30 มกราคม 2567  เรื่อง ตรวจสอบการใช้งานคลื่นความถี่ของการไฟฟ้าส่วนภูมิภาค ขอความอนุเคราะห์ตรวจสอบการใช้คลื่นความถี่เพื่อให้เป็นไปตามประกาศ กสทช. เรื่อง แผนความถี่วิทยุ กิจการเคลื่อนที่ทางบกและกิจการประจำที่ย่านความถี่ 137 – 174 เมกะเฮิรตซ์ (MHz) สำหรับประกอบการพิจารณาจัดสรรคลื่นความถี่เพื่อทดแทนคลื่นความถี่เดิมที่ไม่สอดคล้องตามประกาศดังกล่าว ให้กับการไฟฟ้าส่วนภูมิภาคเพื่อใช้ในการสั่งการ ประสานงานแก้ไขกระแสไฟฟ้าขัดข้อง การก่อสร้าง และการบำรุงรักษาโครงข่ายไฟฟ้า ความละเอียดแจ้งแล้ว นั้น
๒. ข้อเท็จจริง
	สำนักงาน กสทช. เขต 23 ได้ดำเนินการตรวจสอบการใช้คลื่นความถี่ในย่าน 137 – 174 MHz จำนวน 15 ความถี่ ในที่ตั้งสำนักงานฯ และใช้สถานีตรวจสอบการใช้ความถี่วิทยุระบบควบคุมระยะไกล ในเขตพื้นที่รับผิดชอบ ระหว่างวันที่ 30 มกราคม – 2 กุมภาพันธ์ ๒๕๖7  เรียบร้อยแล้ว ซึ่งผลการตรวจสอบไม่พบการใช้งานบนคลื่นความถี่ที่ดำเนินการตรวจสอบแต่อย่างใด  (รายละเอียดปรากฏตามเอกสารแนบ)
	จึงเรียนมาเพื่อโปรดทราบ และพิจารณาดำเนินการต่อไป จะขอบคุณยิ่ง

## รายงารทุบทำลายเครื่อง
บันทึกข้อความ
หน่วยงาน    สำนักงาน กสทช. เขต ๒3	ส่วนตรวจสอบและกำกับดูแล	โทร. ๔34๘	   
ที่	สทช 2203.3/  					  วันที่          มีนาคม ๒๕๖7			
เรื่อง	รายงานผลการตรวจสอบข้อมูลและเอกสารหลักฐานทุบทำลายเครื่องส่งวิทยุกระจายเสียง จังหวัดนครราชสีมา และบุรีรัมย์ 
เรียน	อภภ. ๒  	
1.	เรื่องเดิม
		ตามบันทึกสำนัก ปส. ด่วนที่สุด ที่ สทช 2304/442 ลงวันที่ 22 กุมภาพันธ์ 2567 เรื่อง ขอความอนุเคราะห์ตรวจสอบข้อมูลและเอกสารหลักฐานการทำลายเครื่องวิทยุกระจายเสียง ให้เป็นที่ประจักษ์ทางกายภาพ ตามข้อสังเกต ผชพ. รก. รสทช. (สท.) กรณีการยื่นขอทำลายเครื่องวิทยุคมนาคม (เครื่องสำรอง) ของผู้ทดลองออกอากาศ รายละเอียดปรากฏตามเอกสารแนบ ๑  นั้น 
๒.	ข้อเท็จจริง
	สำนักงาน กสทช. เขต 23 ได้ดำเนินการตรวจสอบข้อมูลและเอกสารหลักฐานการทำลายเครื่องวิทยุกระจายเสียง ของผู้ทดลองออกอากาศในพื้นที่จังหวัดนครราชสีมา จำนวน 8 สถานี และจังหวัดบุรีรัมย์ จำนวน 5 สถานี  รวมทั้งสิ้น 13 สถานี  เรียบร้อยแล้ว ขอเรียนแจ้งสรุปผลการตรวจ ดังนี้
	2.1	ปรากฏพบการยื่นคำร้องขอทำลายเครื่องวิทยุกระจายเสียง ที่ ภภ. 23 จำนวน 1 สถานี ดังนี้
•	สถานีวิทยุกระจายเสียง จริงจัง เรดิโอ : รหัสสถานี 05520065 : คลื่นความถี่ 97.00 MHz  รายละเอียดปรากฏตามเอกสารแนบ ๒
	2.2	ไม่ปรากฏพบการยื่นคำร้องขอทำลายเครื่องวิทยุกระจายเสียง ที่ ภภ. 23 จำนวน 12 สถานี
		อย่างไรก็ตาม ตรวจพบ 2 สถานี ที่ได้รับอนุญาตให้ยกเลิกการทดลองออกอากาศวิทยุกระจายเสียงในระบบเอฟเอ็ม ตามหนังสือ ที่ สทช 2304/4668 ลงวันที่ 29 มกราคม 2567 รายละเอียดปรากฏตามเอกสารแนบ 3  แต่ไม่ปรากฏข้อมูลการยื่นคำร้องขอทำลายเครื่องฯ ที่ ภภ. 23 ได้แก่
•	สถานีวิทยุสังฆทานธรรม คลื่นขาวของชาวพุทธ  อ.สีคิ้ว จ.นครราชสีมา : รหัสสถานี 05550025 : คลื่นความถี่ 106.75 MHz
•	สถานีวิทยุสังฆทานธรรม คลื่นขาวของชาวพุทธ อ.เมืองนครราชสีมา
จ.นครราชสีมา : รหัสสถานี 05550026 : คลื่นความถี่ 89.50 MHz
รายละเอียดปรากฏตามเอกสารแนบ 4
	จึงเรียนมาเพื่อโปรดพิจารณาดำเนินการในส่วนที่เกี่ยวข้องต่อไป จักขอบคุณยิ่ง 



(นายไพจิตร ภูสีอ่อน)
ผภภ. 23

## รายงานตรวจสถานี

บันทึกข้อความ
หน่วยงาน    สำนักงาน กสทช. เขต ๒3	ส่วนตรวจสอบและกำกับดูแล	โทร. 4413, ๔415	   
ที่	สทช 2203.3/  				วันที่          พฤษภาคม 2567			
เรื่อง	รายงานผลการตรวจสอบและติดตามการดำเนินการตามมติที่ประชุม กสทช. ของสถานีวิทยุกระจายเสียงชุมชนคนพระทองคำ ความถี่ 103.00 MHz จังหวัดนครราชสีมา
เรียน	อภภ.2  
1. เรื่องเดิม	
	ตามบันทึก สำนัก คส. ที่ สทช 2306/312 ลงวันที่ 26 เมษายน 2567 เรื่อง ขอให้ตรวจสอบและติดตามการดำเนินการตามมติที่ประชุม กสทช. ของสถานีวิทยุกระจายเสียงชุมชนคนพระทองคำ ความถี่ 103.00 MHz จังหวัดนครราชสีมา ขอความอนุเคราะห์ให้ตรวจสอบและติดตามการดำเนินการตามมติที่ประชุม กสทช. ครั้งที่ 9/2566 กรณีเห็นชอบการขอยกเลิกการออกอากาศวิทยุกระจายเสียงในระบบเอฟเอ็มของ กลุ่มคนพระทองคำ สถานีวิทยุกระจายเสียง ชุมชนคนพระทองคำ รหัสสถานี 05520049 ความถี่ 103.00 MHz จังหวัดนครราชสีมา ซึ่งบัดนี้ ได้พ้นระยะเวลา 30 วัน นับแต่วันที่สถานีฯ ได้รับทราบคำสั่งตามมติที่ประชุมดังกล่าวแล้ว จึงขอให้รายงานผลการตรวจสอบพร้อมด้วยภาพถ่ายการรื้อถอนสายอากาศ การทำลายเครื่องวิทยุคมนาคม รวมถึงอุปกรณ์ที่ใช้ในการออกอากาศ  รายละเอียดปรากฏตามเอกสารแนบ 1 นั้น 
2. ข้อเท็จจริง  
	 สำนักงาน กสทช. เขต 23 ได้ดำเนินการตรวจสอบสถานีดังกล่าวแล้วเมื่อวันที่ 13 กันยายน 2566 ตามหนังสือ ปส. ที่ สทช 2304/1847/2566 ลงวันที่ 4 กันยายน 2566 เรื่อง แจ้งให้ดำเนินการตามมติที่ประชุม กสทช. เรื่อง การขอยกเลิกการทดลองออกอากาศวิทยุกระจายเสียง จำนวน 21 สถานี และได้รายงานผลการตรวจสอบเรียบร้อยแล้ว ตามบันทึก สำนักงาน กสทช. เขต 23 ที่ สทช 2203.3/545 ลงวันที่ 14 กันยายน 2566 เรื่อง รายงานผลการตรวจสอบการยกเลิกการทดลองออกอากาศวิทยุกระจายเสียงตามมติที่ประชุม กสทช. ครั้งที่ 9/2566 (สถานีวิทยุกระจายเสียง ชุมชนคนพระทองคำ ความถี่ 103.00 MHz จังหวัดนครราชสีมา)  ดังรายละเอียดปรากฏตามเอกสารแนบ 2 สรุปผลการตรวจสอบได้ ดังนี้
	2.1	ชื่อสถานีที่ตรวจสอบ : สถานีวิทยุกระจายเสียง ชุมชนคนพระทองคำ รหัสสถานี 05520049  ความถี่ 103.00 MHz ตั้งอยู่เลขที่ 60/5 หมู่ที่ 11 ตำบลสระพระ อำเภอพระทองคำ จังหวัดนครราชสีมา
	2.2	ตรวจสอบไม่พบสายอากาศติดตั้งใช้งานภายในบริเวณสถานี และตรวจสอบไม่พบการใช้คลื่นความถี่ 103.00 MHz ในการออกอากาศแต่อย่างใด
	2.3	สถานีฯ ได้ดำเนินการรื้อถอนสายอากาศและอุปกรณ์ที่ใช้ในการออกอากาศ และได้ทุบทำลายเครื่องวิทยุคมนาคม ตามมติ กสทช. ครั้งที่ 9/2566 เรียบร้อยแล้ว
ทั้งนี้ สำนักงาน กสทช. เขต 23 ได้ดำเนินการบันทึกข้อมูลผ่าน QR code เรียบร้อยแล้ว
จึงเรียนมาเพื่อโปรดพิจารณาดำเนินการต่อไป จะขอบคุณยิ่ง 



(นายไพจิตร ภูสีอ่อน)
ผภภ. 23
